دامنه کاربرد واحد آموزش سلامت بخش جراحی، بخش  جراحی ۵

هدف کلی بیمار و همراه بیمار با کلیات تعویض مفصل 
زانو آشنا میشود و در مراقبت از خود بکار میگیرد .

اهداف جزئی
تعویض مفصل زانو و عمل زمینه ساز را توضیح میدهد
. روشهای تشخیصی را عنوان می کند
و خود مراقبتی قبل و بعد از عمل  را شرح می دهد. 

روش تدریس سخنرانی برنامه ریزی شده ) ، پرسش و پاسخ و بحث گروهی 
زمان تدریس زمان تدریس آموزش فردی چهره به چهره ۱۵-۱۰ دقیقه آموزش گروهی : ۳۰-۲۰ دقیقه

 هدف ۱: ساییدگی شدید مفصل زانو منجر به ایجاد درد، تغییر شکل و محدودیت حرکت می‌گردد و در نهایت منجر به جراحی و تعویض پوشش غضروفی تخریب شده با ترکیبی از آلیاژهای مقاوم و پلاستیک فشرده می‌گردد. با پیشرفت علم و تکنولوژی، تعویض مفصل زانو امکان برگشت سریع‌تر به زندگی طبیعی را فراهم کرده است. 
مهم ترین هدف تعویض مفصل بهبودی دامنه حرکتی و از 
بین بردن درد  است که که اثر ساییدگی و آرتریت، شکستگی استخوان زانو و یا بیماری های مادر زادی مفصل ایجاد شده است. به دست آوردن دامنه حرکتی مطلوب و اصلاح تغییر شک

هدف تظاهرات بالینی : درد شدید و تورم بی حرکتی، چرخش داخلی یا خارجی غیر طبیعی پا، 

هدف بررسی و یافته های تشخیصی : 
بر اساس تاریخچه پزشکی فرد و ارزیابی کامل بالینی و انواع آزمایشهای تخصصی و نتایج تصویر برداری انجام میشود. در اولین ویزیت پزشک معالج ابتدا در مورد درد و محدودیت حرکت و عوامل مرتبط با آن اطلاعاتی کسب میکند رادیو گرافی ساده برای بررسی تغییرات ایجاد شده استفاده میشود. تست تراکم استخوان یا تصویر برداری رزونانس مغناطیسی (MRI) نیز برای بررسی مفاصل انجام می شود. 

هدف درمان طبی تعویض مفصل آسیب دیده ب همراه دارو درمانی فیزیوتراپی و آب درمانی از درمانهای طبی مفید میباشد. 

هدف :عوارض احتمالی تعویض مفصل  : در رفتگی و جا ب جای پروتز ،عفونت ،لخته شدن خون در پا ، اختلال عصبی عروقی 

 آموزش بدو بستری :

بیمار جهت عمل باید هشت ساعت قبل از عمل ناشنا باشد. شب قبل عمل دوش بگیرد و محل عمل رو شیو کند. از مصرف داروی های رقیق کنند خون مانند اسپرین طبق دستور پزشک از پنج روز قبل از عمل خودداری کند. 

 آموزش زمان ترخیص : 

	بعد از جراحی ممکن است تا چند هفته نیاز به استفاده از واکر یا عصا داشته باشید. لذا توصیه اکید می‌شود که کنار گذاشتن این وسایل کمکی بر اساس نظر پزشک و تیم توانبخشی باشد.

پانسمان محل جراحی را در صورت عدم ترشح، یک روز در میان مطابق با آموزش داده شده تعویض کنید. در موقع استحمام از پانسمان ضد آب جهت جلوگیری از ورود آب به محل جراحی استفاده کنید و پس از استحمام، پانسمان ضد آب را برداشته و پانسمان معمولی را در محل زخم انجام دهید.

حرکت و نشست و برخاست از تخت باید به صورت متناوب صورت پذیرد. این کار باعث کاهش شانس ایجاد لخته و نیز از بین رفتن زودتر تورم و درد می‌گردد. لذا آموزش‌های داده شده توسط تیم فیزیوتراپی را به طور منظم انجام دهید.

در روز پنجم تا هفتم بعد از جراحی، تورم اندام عمل شده زیادتر شده و تغییر رنگ پوست به بنفش اتفاق می‌افتد. افزایش حرکات، بالا نگه داشتن اندام از سطح قلب و گذر زمان می‌تواند به کاهش تورم و درد کمک کند.

در چند روز اول جراحی، ممکن است مقداری ترشح خونی از زخم روی دهد که در صورت مشاهده باید پانسمان را تعویض کنید. در صورت افزایش میزان ترشح، تغییر رنگ، تب، و قرمزی بیش از حد با تیم پزشکی تماس بگیرید.

در پروسه بهبودی، بدن احتیاج به تغذیه مناسب و رژیم سرشار از پروتئین‌ها و ویتامین‌ها دارد. می‌توانید با استفاده از حبوبات، گوشت‌ها، سویا و میوه‌های تازه آنها را تأمین کنید. از مصرف کربوهیدرات‌ها و شیرینی‌جات پرهیز کنید. اشتهای شما ممکن است کاهش یابد، بنابراین دفعات غذایی را افزایش دهید.

استعمال دخانیات می‌تواند روند ترمیم زخم را مختل کرده و باعث عوارض گردد. بهتر است از چند هفته قبل از جراحی تا ۶ هفته بعد از آن، دخانیات قطع شوند یا استفاده از آن به حداقل برسد.

بعد از ترخیص، در اکثر موارد نیاز به استفاده از آنتی‌بیوتیک خوراکی نمی‌باشد و لذا به صورت معمول توسط پزشک تجویز نمی‌گردد.

استفاده از داروهای رقیق‌کننده خون تزریقی یا خوراکی جهت پیشگیری از ایجاد لخته و عوارض آن در یک ماه بعد از جراحی توصیه می‌شود. مصرف داروهای ضد لخته را جدی گرفته و مطابق دستور پزشک آنها را مصرف کنید.

پیشگیری دارویی جهت جلوگیری از ایجاد لخته کافی نمی‌باشد و لازم است علاوه بر آن، با مصرف مایعات، حرکت دادن اندام عمل شده و راه رفتن مداوم شانس ایجاد لخته را کمتر کنید.

در صورت بروز علائمی مانند سفت شدن ساق و ران اندام عمل شده، درد زیاد، تنگی نفس، سرفه و خلط خونی، سریعاً به نزدیک‌ترین مرکز درمانی مجاور خود مراجعه نمایید و تیم پزشکی را مطلع نمایید.

بخیه‌ها به صورت جذبی و غیرجذبی می‌باشند که در صورت غیرجذبی بودن، بسته به میزان جوش خوردن پوست می‌توان آنها را بعد از دو هفته تا سه هفته کشید.

اولین قرار ملاقات شما با جراح خود ۷ تا ۱۴ روز بعد از جراحی می‌باشد.

در چند هفته اول بعد از جراحی، احساس ضعف و کمبود انرژی خواهید کرد. لذا از فعالیت‌های سنگین و طولانی مدت خودداری نمایید.

درد بعد از جراحی به خصوص در دو هفته اول زیاد است. داروهای ضد درد خود را قطع نکنید. انجام تمرین‌های داده شده و بالا نگه داشتن اندام به منظور کاهش تورم می‌توانند درد را کاهش دهند.

ممکن است دچار یبوست گردید که استفاده از فیبرها و نیز داروهای ملین می‌توانند به پیشگیری از آن کمک کنند.

ممکن است مقداری بی‌حسی از پوست اطراف زخم داشته باشید که به مرور زمان بهتر خواهد شد.

برای کاهش درد، روش‌های غیر دارویی مانند استراحت کردن، شنیدن موسیقی، دیدن تلویزیون، فیلم و صحبت با افراد، راه رفتن و تغییر وضعیت و استفاده از کیسه یخ مفید می‌باشند.

در چند هفته اول بعد از جراحی ممکن است دچار بی‌خوابی گردید؛ به این منظور چرت زدن و خوابیدن در طول روز توصیه نمی‌شود. شب هنگام مایعات زیاد مصرف نکند